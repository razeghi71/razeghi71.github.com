---
layout: post
title: "the grass was greener"
description: ""
category: 
tags: [sf,bn,مستراح,Pink Floyd]
---
{% include JB/setup %}
<p>
چشمانت را باز میکنی و نیم‌نگاهی به ساعتی که از دیوار اتاق است آویزان می‌اندازی. ساعت حدود پنج و نیم است. زیر دستت را نگاه میکنی. جزوه‌ی اندیشه‌اسلامی افتاده. یادت می‌آید که داشتی برای امتحان پس فردایت میخواندی. از جایت بلند می‌شود و به حالت نشسته در می‌آیی سرت همچنان سنگین است و میخواهی بخوابی برای همین خودت را دوباره رها میکنی روی تخت اما بعد از ده دقیقه این‌ور و آن‌ور شدن خوابت نمی‌برد. 
</p>
<p>
از جایت بلند می‌شوی از تخت میپری پایین سلامی به اعضای اتاقت می‌دهی و سمت دست‌شویی راه می‌فتی طبق معمول در مسیر دستشویی و درون آن به این 
<a href="http://sedayedoost.blogfa.com/post-349.aspx">پست</a>
وبلاگِ صدای دوست فکر میکنی. </p>
<p>
کارت را انجام می‌دهی ... برمیگردی به اتاق. دنبال گوشی‌ات میگردی. آخر سر در جیب شلوارت پیدایش میکنی. دو تماس بی‌پاسخ داری که یکی از آن‌ها کسی است که تا به حال برایت زنگ نزده. با این که اهل زنگ زدن به کسانی که به تو زنگ می‌زنند و تو جواب نمیدهی نیستی در این یک مورد کنجکاو می‌شوی، بهش زنگ میزنی در ابتدا در دسترس نیست. چیز عجیبی هم نیست... سیمکارتش رایتل است.
</p>
<p>
دو سه بار تلاش میکنی تا این که بالاخره بوق آزاد می‌خورد. گوشی‌اش را برمیدارد ... صدایش درست نمی‌آید، روی بالکن می‌روی تا بلکه صدا واضح‌تر شود. صدایی نه چندان واضح می‌گوید که الان نمی‌توانم صحبت کنم برایت زنگ می‌زنم ... خداحافظی میکنی .
</p>
<p>
اما یک تماس بی‌پاسخ دیگر هم داری از یکی از دوستانت. بهش زنگ می‌زنی و حال و احوال میکنی بعد از کمی صحبت کردن می‌گوید که او شماره‌ی تو را به تماس بی‌پاسخ اولی داده است. بعد از کمی خوش و بش با این هم خداحافظی میکنی.
</p>
<p>
حالا بیشتر کنجکاوی. چه چیز اینقدر مهمی بوده یعنی؟ فکرت هزارجا می‌رود که از گفتن همه‌ی آن‌ها معذوری. 
</p>
<p>
بعد از یک ساعت بالاخره زنگ می‌زند. زود جواب می‌دهی و میروی روی بالکن که صدایش را بهتر بشنوی. بعد از خوش و بش اولیه. میگوید که مسئله‌ی "تقسیم عادلانه "را شنیده‌ای؟ میگویی نه! برایت مسئله را توضیح می‌دهد. مسئله به این قرار است :
</p>
<p>
فرض کنیم که یک کیک داریم میخواهیم به دو قسمت مساوی آن را تقسیم کنیم. بهترین راه این است که یک نفر چاقو داشته باشد و کیک را به دو قسمت تقسیم کند و نفر دوم انتخاب کند که کدام قسمت را می‌خواهد. اینطوری نفر اول مجبور می‌شود به مساوی‌ترین شکل ممکن آن را تقسیم کند که ضرر نکند.
</p>

<p>
بعد از توضیح دادن مسئله می‌گوید :«یک شیرنی که میخواهی به من بدهی را تعیین کن، من هم به تناسب آن به تو یک خبر خوب می‌دهم.» دیگر واقعن ذهنت همه جا می‌رود. همه‌جا! با اینکه هیچ ربطی به این بنده خدا ندارد. هول می‌شوی! بهش میگویی که پنج دقیقه دیگر بهت زنگ میزنم و شیرنی را میگویم اما می‌گوید که علاف تو نیست و باید زود جواب بدهی. میگویی پاشو برویم همانجایی که برای تولدم رفتیم. راضی می‌شود و خبر را می‌گوید : «کیف پولت پیدا شد». خبر خیلی خوبیست ... ولی نه آنقد خوب که فکر می‌کردی. از او تشکر میکنی و گوشی را قطع می‌کنی.
</p>
<p>
و تازه با خودت فکر می‌کنی که چه فکرهای احمقانه‌ای داشتی ...
</p>
