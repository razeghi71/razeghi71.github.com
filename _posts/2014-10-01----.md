---
layout: post
title: "سبب منم"
description: ""
category: 
tags: [لطف,شادمهره]
---
{% include JB/setup %}



از وقتی شنیده‌ بود امواج موبایل برای اقصا نقاط بدن ضرر دارد دیگر آن را شب‌ها کنار سرش نمی‌گذاشت. حتی این عادت که شب‌ها با موسیقی بخوابد را نیز ترک کرده‌ بود.بعضی شب‌ها نیز آن را روی حالت پرواز می‌گذاشت که هم از مصرف بیهوده‌ی شارژ گوشی و هم از ضرر این امواج جلوگیری کند. 

... با صدای پیامک گوشی‌اش از خواب بیدار شد و ناگهان یادش افتاد که شب قبل فراموش کرده که آن را روی حالت پرواز بگذارد با همان حالت یک چشم باز سعی کرد که گوشی‌اش را پیدا کند، اما موفق نشد و دوباره به خواب رفت ... 

به خواب رفتن همانا و صدای آلارم گوشی به صدا درآمدن همانا ... این دفعه دیگر مجبور بود که گوشی را قبل از اینکه هم‌اتاقی‌هایش بیدار شوند پیدا کند و جلوی زنگ زدنش رابگیرد. موفق شد! ساعت ۱۰ بود و باید برای کلاس ساعت ۱۰:۳۰اش حاضر می‌شد.

نیم‌خیز شد و روی تختش نشست. صدایی از تخت بالایی شنید. هم‌اتاقی‌اش بود، که عادت به حرف زدن در خواب داشت. میگفت :«ساق پاشو بگیر ... ساق پاشو بگیر» شاید داشت کشتی میگرفت. شاید هم دعوا میکرد. به هر حال مطمئن بود که اگر وقتی او بیدار شد از او بپرسد که خواب چه چیزی را می‌دیده؟ در جواب چیزی جز :«یادم نیست» نمی‌شنود.

از فکر او بیرون آمد و در حالی که چشمانش را می‌مالید یاد موضوعی افتاد که دیشب در هنگام خواب به آن فکر می‌کرد. با دست مشت‌شده به آرامی روی زانویش کوبید و از جا برخواست و به سمت دستشویی رفت.

بعد از ده دقیقه حالا دیگر آماده بود که به سمت دانشگاه راه بیافتد و همین کار را هم کرد. در راه به [پست بلاگ](http://aliydgr.mihanblog.com/post/81) یکی از دوستانش که دیشب خوانده بود فکر میکرد. به این که در طول زندگی‌اش اکثر این انواع را تجربه کرده است. و هنوز هم نمی‌داند که کدامش خوب است؟ 

به جلوی در دانشکده‌شان رسیده بود و به این فکر می‌کرد که الان که پایش را که داخل دانشکده می‌گذارد باید برای هر کس یه‌جور باشد. با یکی نزدیک‌تر است، از یکی دورتر. به یکی باید سلام کند، به یکی حتی نگاه هم نباید بکند. به یکی باید گرم‌تر سلام کند، به یکی با سردی.

در این فکر‌ها بود، که از پشت سرش صدای سلامی شنید:«سلام آقای فلانی».

صدا را می‌شناخت. برایش عجیب بود که یک استاد از پشت سر به او سلام کرده بود. برگشت و با گرمی هر چه تمام‌تر جواب سلام استادش را داد و به رسم ادب منتظر ماند تا استاد نیز به او برسد و با هم وارد دانشکده شوند. همین اتفاق هم افتاد و با هم به سمت آسانسور‌ها رفتند. 

در راه استاد از وضع او و این‌که در حال حاضر چه کاری میکند پرسید، او نیز جوابش را به تمامی داد. آسانسور که به طبقه‌ی ۳ رسید از استاد خداحافظی کرد و به سمت سایت دانشکده رفت. 

ا
ز در که وارد شد به سمت راست پیچید و در راه‌روی اصلی سایت قرار گرفت. سرش را بالا گرفت و ...

این داستان ادامه دارد(البته لزومی ندارد این‌جا نوشته شود)
