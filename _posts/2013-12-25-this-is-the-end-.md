---
layout: post
title: "this is the end ..."
description: ""
category: 
tags: [استیون‌ویلسون,لینکین‌پارک,پینک‌فلوید,ابهام]
---
{% include JB/setup %}
<p>
ایستاده‌ای و فکر میکنی به چیزی که الان حتی یادت نیست چه بوده است. یک هو متوجه میشی فردی از پشت دارد صدایت می‌زند. برمیگردی، می‌فهمی که صدایت می‌زنند برای اینکه بروی و عکس یادگاری بگیری با استادی که دو ترم است با او درس داری اما حداکثر سر چهار جلسه از کلاس‌هایش رفته‌ای. برای اینکه منتظر نمانند و به عکس برسی می‌دوی و سر کلاس می‌روی.
</p>
<p>
یک، دو، سه. عکاس عکس را می‌گیرد. عکس خوب نمی‌شود. می‌گوید صبر کنید تا دوباره عکس بگیرم. همین کار را هم می‌کند.فکر می‌کردم که الان خود عکاس هم بیاید بایستد و به کس دیگری بگوید تا برود عکس دیگری بگیرد تا خودش نیز در عکس حضور داشته باشد. اما این کار را نمی‌کند. دلیل این‌کار را نمیفهمم. 
</p>
<p>
از کلاس بیرون می‌آیم. گوشی را برمیدارم و به یکی از دوستان زنگ میزنم که بپرسم کجاست. از دسترس خارج است. در حال فکر کردن به این موضوع هستم که از آسانسور لابی خارج می‌شود و من تازه دلیل این در دسترس نبودن را می‌فهمم. می‌گوید:‌«بریم؟» و من میگویم وایستا بروم به فلانی هم بگویم که آماده شود. می‌روم و به فلانی هم می‌گویم و آماده می‌شود و راه می‌افتیم.
</p>
<p>
حدود یک ربع از اینکه سوار ماشین شده‌ایم می‌گذرد و داریم در مورد موضوعی که بیشتر شوخی است بحث می‌کنیم که می‌فهمیم راه را اشتباه آمده‌ایم. از این اشتباه آمدن بیشتر خوشحال می‌شوم تا ناراحت. چون می‌دانم هر چه زودتر این تمام شود باید در خوابگاه بقیه‌اش را تنها باشم. 
</p>
<p>
بحث همچنان در جریان است تا اینکه نمیدانم چرا یک سوال نسبتن جدی میپرسم. هنوز هم دلیل اینکه این سوال را پرسیدم نمی‌دانم شاید دلیلش جو ایجاد شده از آهنگ fadeaway استیون ویلسون باشد. اما پرسیدن سوال همانا و شروع شدن یک بحث جدی همانا و احساس همزاد پنداری با تک‌تک آن قضایا همانا. 
</p>
<p>
این که می‌گویم احساس همزاد پنداری با تک‌تک این قضایا نه اینکه صرفن مرا یاد چیزی بی‌اندازد. نه!با گفتن تک‌تک کلمات دقیقن کار مشابهی که در آن موقعیت کردم یا اتفاق مشابهی که برایم به وقوع پیوسته یادم می‌افتد. مشابه که می‌گویم یعنی درصد تشابه هشتاد در صد! یعنی خود آن کار. 
</p>
<p>
به مقصد می‌رسیم. کارمان را می‌کنیم و بر‌میگردیم و سوار ماشین می‌شویم. بعد از پخش چند آهنگ از استیون ویلسون و خراب شدن. به آهنگ Comfortably Numb می‌رسیم. در ابتدا فکر می‌کنم که استیون ویلسون این آهنگ را کاور کرده چون از طرفی با آهنگ اصلی متفاوت است و از طرف دیگر سی‌دی‌ای که در ضبط است سی‌دی استیون ویلسون است. اما خیلی زود می‌فهمم که اینطور نیست و آهنگ از خود گیلمور است. آهنگ شروع می‌شود و من کم‌کم با جلو رفتن آهنگ بیشتر به فنا می‌روم. 
</p>
<p>
اصولن دو تا آهنگ که در اسمشان Numb است وجود دارد که من را یاد تمام خاطرات بدم می‌اندازد. اول همین Comfotably Numb پینک‌فلوید و دیگر Numb لینکین پارک. 
</p>
<p>
آهنگ با soloی فوق‌العاده‌ی چهار دقیقه‌ایش به پایان می‌رسد. متوجه می‌شوم که از مسیر همیشگی و کوتاه نیامده‌ایم. احساس می‌کنم که این دوستمان که پشت فرمون است نیز (مثل من) دوست دارد که دیرتر به خانه برسد. حتی به او گوش‌زد می‌کنم که چرا از این راه آمدی؟ می‌گوید چمیدانم حواسم نبود.
</p>
<p>
بحث دیگر الان بیشتر روی آهنگ است که ناگهان Arriving شروع می‌شود و من حرفی برای گفتن ندارم. ترجیح می‌دهم ساکت بشینم و به آهنگ گوش بدهم. مقدار خوبی از آهنگ می‌رود تا اینکه به خوابگاه می‌رسیم. دلم نمی‌آید از ماشین پیاده شوم و این را به دو نفر دیگر نیز می‌گویم. برای همین پیاده نمی‌شوم. می‌نشینم و به گوش کردن ادامه می‌دهم. اما احساس می‌کنم که دارم وقت آن‌دو را میگیرم برای همین با اکراه خداحافظی میکنم و از ماشین پیاده می‌شوم ...
</p>
<p>
پیاده می‌شوم و همه چیز شروع می‌شود ...
</p>
